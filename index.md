# sxl
questo è il sito del sinistralibro, creato perché ci scocciamo di continuare a fare i post in cima e doverci adattare ai terribili mezzi di facebook.

## vademecum
1. **Wｅ　ａｒｅ　ｔｈｅ　ｍｅｍｅ**　－　Questo gruppo è nato e continua ad essere un luogo in cui si creano meme e si alza l'asticella dell'immaginario. Proponiamo meme, basi memetiche e condividiamo materiale che potrebbe trasformarsi in materiale memetico.

2. **Immaginario** - Quando parliamo di piena automazione e reddito universale, non lo facciamo solo per evocare una nuova dimensione utopica da raggiungere. Lo facciamo soprattutto perché abbiamo un urgente bisogno di ritrovare la capacità di inventare nuovi futuri, di sganciarci sempre più dai nostri piccoli recinti. Il sxlibro infatti, con più o meno consapevolezza, ha influenzato molto i linguaggi utilizzati da movimenti e collettivi (e non solo!), aprendo a parole e immaginari nuovi. Si tratta della capacità di incidere sul reale, di liberare le virtualità nel reale. Proviamo a postare, a discutere e a condividere sul sxlibro tenendo sempre presente questo punto.

3. **Discussions & politics** - Questo gruppo non nasce per questo, ma nel tempo questa esigenza è sorta. Molt_ di noi hanno imparato delle cose preziose qui e questo è bello. Al tempo stesso abbiamo perso delle soggettività loveable perché anche basta coi flames. Per fare sì che questo rizoma non degeneri, è necessario che ognun_ svolga un po' quel ruolo che Albus ha con Harry: lo spiegone! Possiamo tutt_ contribuire alla vivibilità di questo spazio mantenendo un atteggiamento rispettoso e non aggressivo, evitando protagonismi e personalismi e intervenendo quando necessario per spiegare queste regole a chi non le rispettasse. Se lo spiegone non dovesse servire a nulla, o se - del tutto legittimamente - a qualcun_ mancasse l'energia per sobbarcarsi questo tipo di lavoro emotivo, vi invitiamo a taggare un_ admin che interverrà sotto al post/commento tossico. Se nemmeno questo dovesse servire, allora scatterà il ban.
_P.S. Basta coi post flame co 500 commenti e con le discussioni che si ripetono ogni due per tre, specialmente su tematiche di genere e su cosa è davvero di sinistra oppure no. Prima di postare qualcosa cercate sul gruppo le vecchie discussioni, in modo da evitare di pubblicare più volte la stessa cosa. E soprattutto, se durante una discussione vi viene fatto notare che la vostra opinione è stata già ampiamente discussa in passato o che in qualche modo non è veramente gradita a\_ più, magari smettetela di volerla per forza imporre al prossimo. We have this thread every seven nanoseconds._


4. **Spazio inclusivo** - Quello che vogliamo è garantire a tutt_ la possibilità di partecipare. Questo, però, ci sembra impossibile se mancano dialogo, voglia di mettersi in gioco e capacità di fare autocritica. Proviamo a dirlo meglio. Se in una discussione intervengono una persona privilegiata e una meno privilegiata, la persona privilegiata deve prima di tutto "stare in silenzio ad ascoltare". Dobbiamo mettere da parte alcuni dei nostri privilegi e aprirci al dialogo, accettare di poter essere mess_ in discussione, metterci nei panni dell'altr_ per capire meglio le sue condizioni. Certo che ciascun_ deve sentirsi liber_ di esprimere le proprie opinioni, ma la presa di parola delle soggettività oppresse a proposito di se stesse e dell'oppressione che subiscono deve avere la precedenza: solo in questo modo sarà possibile fare spazio a tutte quelle voci che in questo momento si sentono invisibilizzate e silenziate.

5. **Organizziamoci irl** - In diverse città il sxlibro è servito da collante per costuire comunità inaspettate. I gruppi si vedono in città, organizzano momenti culturali e feste, partecipano ai cortei, creano pagine memetiche legate al contesto territoriale di riferimento. Sarebbe bello e utile moltiplicare queste dimensioni, anche rispetto a quanto dicevamo prima sull'immaginario e sulla sua capacità di incidere sul reale.
(edit: [abbiamo un masterpost con tutte le pagine memetiche e le sezioni territoriali](https://m.facebook.com/groups/906276752861186?view=permalink&id=1296268543862003))

**ＴＬＤＲ**：
1. i meme rega facciamo i meme
2. re-immaginiamo il futuro daje
3. politics ok ma basta uberflames
4. checkiamo i nostri privilegi e leggiamo la stanza
5. socialita', un bicchiere di vino con un panino la socialita'
